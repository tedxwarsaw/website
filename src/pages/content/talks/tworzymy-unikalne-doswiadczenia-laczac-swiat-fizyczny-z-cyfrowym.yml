collectionId: talk
slug: tworzymy-unikalne-doswiadczenia-laczac-swiat-fizyczny-z-cyfrowym
displayName: Twórzmy unikalne doświadczenia łącząc świat fizyczny z cyfrowym
talkDescription: "Jest to opowieść o pewnym rodzaju “tworzywa”, które ma
  wyjątkowe właściwości. To połączenie materii fizycznej z cyfrową. Łącząc świat
  fizyczny z cyfrowym tworzymy unikalne doświadczenie. Unikalne bo połączenie
  elastyczności i precyzji jaką daje nam technika cyfrowa z bogactwem i
  złożonością otaczającego nas świata fizycznego to nie jest prosta suma. To
  połączenie ma swoje unikalne właściwości.   Co więcej, to połączenie daje nam
  możliwość zmiany tego jak będzie w przyszłości wyglądała interakcja ze światem
  cyfrowym. Dziś ogranicza się głównie do głaskania płaskich szybek - ekranów.
  To nie jest nasz świat. Nie jesteśmy pikselami pod szklaną powierzchnią.
  Jesteśmy fizycznie zanurzeni w świecie i do życia w takim świecie jesteśmy
  przystosowani. Tymczasem rezygnujemy z otaczającego nas bogactwa dostosowując
  się do ograniczonych możliwości otaczających nas interfejsów
  graficznych.    Łącząc świat fizyczny z cyfrowym tworzymy rodzaj materiału, w
  którym mogą tworzyć artyści i projektanci. Materiału, który pozwala im tworzyć
  w sposób nieosiągalny inną drogą. Dlatego w swoich działaniach edukacyjnych
  zachęcam szczególnie artystów i projektantów by nauczyli się programowania, a
  może lepiej “rzeźbienia w kodzie”, bo nie muszą być profesjonalnymi
  programistami by tworzyć w tej materii. By zaczęli stosować w swoich
  projektach elektronikę cyfrową, korzystali z cyfrowej fabrykacji. Zachęcam by
  włączyli się do dyskursu, by nie zostawiali ważnego fragmentu naszej
  przyszłości wyłącznie w rękach inżynierów.  I na koniec jeszcze jedna ważna
  właściwość tego materiału. Ten rodzaj materiału zachęca do eksplorowania nie
  nastawionego na rozwiązanie kolejnego problemu. Dzięki temu odkrywamy, że
  możemy bawić się techniką, przy okazji, przypadkiem, odkrywając jej
  nieoczekiwane zastosowania. Zamieniając, to co inni nazwaliby błędem, na
  twórcze odkrycie!   Materiały wykorzystane podczas wystąpienia: Filmy: -
  Niklas Roy - my little piece of privacy
  www.niklasroy.com/project/88/my-little-piece-of-privacy - Wall-e. Interaktywne
  biurko Smart by VOX Film by Wiesław Bartkowski - Transform
  https://vimeo.com/122370241 - Magnetio
  www.designalive.pl/polki-zmagnetyzowaly-doline-krzemowa-wideo - INFERNO
  https://vimeo.com/130670526 - Friendly Vending Machine Master Graduation
  Project Blog by Guus Baggermans Industrial Design at Eindhoven University of
  Technologyhttps://vimeo.com/6158274 - robots with soul
  https://www.ted.com/talks/guy_hoffman... - 888,246 Ceramic Poppies to
  Commemorate Fallen Soldiers in WW1 https://youtu.be/G2jrbxgu4Gk - panGenerator
  - Miara pokoju https://vimeo.com/143173930 - Shylight movie by Studio
  Drifthttps://vimeo.com/121668041 - Art + Com -
  petalcloudshttps://artcom.de/project/petalclouds/ - Daniel Rozin - lustro z
  futra https://vimeo.com/128375543  Zdjęcia: - Toczenie na kole garncarskim
  Foto by Irina Griszina - Interactive TableclothMeal together without a
  phone  Paulina Masternak, School of Form Foto by Wiesław Bartkowski -
  Generatywny medal dla biegacza http://creativecoding.pl/wystawa/ Foto by
  Emilia Nyka - Egzoszkielet dla rośliny http://creativecoding.pl/wystawa/ Foto
  by Jakub Koźniewski - zdjęcia z pracowni Creative Coding Foto by Szymon P.
  Pepliński - displaycement Foto by Krzysztof Goliński."
youtubeVideoId: adw90rHg7t8
speaker: Wiesław Bartkowski
speakerProfileImage: talks/tworzymy-unikalne-doswiadczenia-laczac-swiat-fizyczny-z-cyfrowym/photos/blank.png
speakerDescription: " Projektant interakcji i badacz systemów złożonych.
  Specjalizuje się w prowadzeniu badań i realizacji projektów na pograniczu
  informatyki, nauk społecznych i designu. Symuluje komputerowo i analizuje
  systemy techno-społeczne. Naukowo zajmuje się complex systems. Realizował
  badania m.in. w programie „Future and emerging technologies”. Stworzył
  narzędzia wykorzystywane w ONZ i West Point.  Ostatnio jednak najbardziej
  fascynuje go “fizyczność programowania”. Temu poświęca najwięcej czasu.  Jest
  twórcą pionierskich na polskim rynku edukacyjnym programów kształcenia
  łączących informatykę z naukami humanistycznymi i twórczym wykorzystaniem
  technologii. Jest współtwórcą i kierownikiem pierwszych w Polsce studiów
  podyplomowych CreativeCoding.pl w ramach których projektanci i artyści uczą
  się wykorzystywania kodowania, budowania obwodów elektronicznych i fabrykacji
  cyfrowej od tworzenia interaktywnych instalacji, obiektów, czy prototypowych
  produktów.  Jego wizualizacje naukowe i instalacje interaktywne prezentowane
  były m.in. w Muzeum Sztuki Nowoczesnej, Centrum Sztuki Współczesnej, Galerii
  BOZAR i Teatrze Nowym. Naukowo współpracował z Florida Atlantic University,
  Ammerman Center for Art and Technology w Connecticut, Institute for Scientific
  Interchange Foundation Torino, Columbia University oraz Instytutem Podstaw
  Informatyki PAN.  Jest pracownikiem Uniwersytetu SWPS. Prowadzi zajęcia na
  wydziale School of Ideas z zakresu designu spekulatywnego. Na wydziale
  projektowania School of Form zajęcia z Creative Coding, Physical Computing,
  Human–Computer Interaction. "
eventSlug: men-and-women-2018
cover:
  image:
    mobile: talks/tworzymy-unikalne-doswiadczenia-laczac-swiat-fizyczny-z-cyfrowym/coverPhotos/bro.png
    desktop: talks/tworzymy-unikalne-doswiadczenia-laczac-swiat-fizyczny-z-cyfrowym/coverPhotos/bro.png
duration: '"17:27"'
